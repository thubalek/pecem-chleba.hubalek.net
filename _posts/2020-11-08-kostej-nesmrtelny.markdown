---
layout: post
title:  Kváskový chleba "Kostěj nesmrtelný"
date:   2020-11-08 11:23:56 +0100
categories: recepty kvaskovy-chleb
---
Super jednoduchý přenično žitný chleba, výsledná hmotnost chleba je cca 1.3kg. V podstatě lehká adaptace receptu [Celokváskový pšenično-žitný chléb](http://www.pekarnomanie.cz/celokvaskovy-psenicno-zitny-chleb/) z [Pekárnománie](http://www.pekarnomanie.cz) na moje podmínky.


![Kváskový chléb "Kostěj nesmrtelný"](/assets/kvaskovy-chleb-kostej-nesmrtelny.jpg)

## Postup

### Večer
Do mísy dáme 
- 300g žitné chlebové mouky
- 300g vody
- 75 gramů kvasu

a zamícháme.

### Ráno
Rozkvas by měl být už krásně nakynutý, měl by být cítit po chlebu, mírně nakyslý a s dírkami po uniklém CO<sup>2</sup>.

Přidáme 
- 120g vody
- 500g pšeničné chlebové mouky
- 4 kávové lžičky soli
- 3 kávové lžičky drceného kmínu

Postup
- Důkladně prohněteme dánskou metlou (nebo vařečkou) alespoň *10 minut*. Tuto fázi *nepodcenit*. Opravdu to  trvá tak dlouho! Nepřidávejte mouku, pokud se vám těsto zdá řídké, ale více hněťte. Těsto se přestane lepit na vařečku.
- Necháme ještě tak hodinku nebo dvě nakynout při pokojové teplotě.
- Pak vyklopíme na pomoučený vál a těsto přeložíme (vezmeme "roh" těsta a překlopíme ho jakoby do středu. Lehce pootočíme, vezmeme další roh a opět přeložíme). A to několikrát. 
- Vytvarujeme bochník a dáme do pomoučené ošatky kynout ještě tak další hodinu nebo dvě. 
Těsto je vykynuté, pokud se při píchnutí prstem pomalu vrátí zpět. 

### Pečení
- Do trouby vložíme plech a troubu rozpálíme na 250 stupňů. 
- Poté, co kontrolka ukáže dosažení teploty ještě chvilku počkáme a pak rozpálený plech vyndáme, chleba na něj překlopíme, můžeme naříznout žiletkou nebo skalpelem a zase rychle vrátíme do trouby.
- Pečeme 15 minut na 25O 
- Poté 35 minut na 210 stupňů.

Po upečení odděláme z plechu dáme chleba odpočinout na mřížku (aby se nezapařil).

Nakrojit se může teprve až bude úplně vychladnutý.
